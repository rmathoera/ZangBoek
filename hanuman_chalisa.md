## Hanuman Chalisa {#hanuman-chalisa}

श्री गुरु चरन सरोज रज, निज मनु मुकुर सुधारि ।बरनऊँ रघुवर विमल जसु, जो दायकु फल चारि ।।

Shrí Guru charan saroj raj, nij manu mukur sudhári.Barnaún Raghuvar vimal jasu, jo dáyaku phal chári.

बुद्धिहीन तनु जानिके, सुमिरों पवन कुमार ।बल बुद्धि विद्या देऊ मोहि, हरहु कलेश विकार ।।

Buddhihín tanu jánike, sumiron Pavan kumár.Bal buddhi vidya deú mohi, harahu kalesh vikár.

चौपाई – Chaupáí

जय हनुमान ज्ञान गुन सागर ।जय कपीश तिहुं लोक उजागर ।।

Jay Hanumán gyán gun ságar,Jay Kapísh tihun lok ujágar.

रामदूत अतुलित बलधामा ।अंजनि पुत्र पवनसुत नामा ।।

Rámadút atulit baladhámá,Anjani putra Pavansut námá.

महावीर विक्रम बजरंगी ।कुमति निवार सुमति के संगी ।।

Mahávír vikram bajarangí,Kumati nivár sumati ke sangí.

कंचन वरन बिराज सुवेसा ।कानन कुण्डल कुंचित केसा ।।

Kanchan varan biráj suvesa,Kánan kundal kunchit kesa.

हाथ बज्र और ध्वजा बिराजै ।काँधे मूँज जनेऊ साजै ।।

Háth bajra aur dhvajá birájai,Kándhe múnj janeú sájai.

शंकर सुवन केसरी नन्दन ।तेज प्रताप महा जग वन्दन ।।

Shankar suvan Kesarí nandan,Tej pratáp mahá jag vandan.

विद्यावान गुनी अति चातुर ।राम काज करिबे को आतुर ।।

Vidyáván guní ati chátur,Rám káj karibe ko átur.

प्रभु चरित्र सुनिबे को रसिया ।राम लखन सीता मन बसिया ।।

Prabhu charitra sunibe ko rasiyá,Rám Lakhan Sítá man basiyá.

सूक्ष्म रूप धरि सियहिं दिखावा ।विकट रूप धरि लंक जरावा ।।

Súkshma rúp dhari Siyahi dikhává,Vikat rúp dhari Lank jarává.

भीम रूप धरि असुर संहारे ।रामचन्द्र के काज संवारे ।।

Bhím rúp dhari asur sanháre,Rámchandra ke káj sanváre.

लाय संजीवन लखन जियाये ।श्री रघुवीर हरषि उर लाये ।।

Láya sanjívan Lakhan jiyáye,Shri Raghuvír harashi ur láye.

रघुपति कीन्ही बहुत बड़ाई ।तुम मम प्रिय भरतहि सम भाई ।।

Raghupati kínhí bahut baráí,Tum mam priya bharatahi sam bháí.

सहस बदन तुम्हरो जह गावैँ ।अस कहि श्रीपति कंठ लगावैं ।।

Sahas badan Tumhro jas gávain,As kahi Shrípati kanth lagávain.

सनकादिक ब्रह्मादि मुनीशा ।नारद शारद सहित अहीसा ।।

Sanakádik Brahmádi muníshá,Nárad Shárad sahit Ahísá.

यम कुबेर दिगपाल जहाँ ते ।कवि कोबिद कहि सके कहाँ ते ।।

Yam Kuber Digapál jahan te,Kavi kobid kahi sake kahán te.

तुम उपकार सुग्रीवहिं कीन्हा ।राम मिलाय राजपद दीन्हा ।।

Tum upkár Sugrívahin kínhá,Rám miláy rájpad dínhá.

तुम्हरो मन्त्र विभीषन माना ।लंकेश्वर भये सब जग जाना ।।

Tumhro mantra Vibhíshan máná,Lankeshvar bhaye sab jag jáná.

जुग सहस्त्र योजन पर भानू ।लील्यो ताहि मधुर फल जानू ।।

Jug sahastra yojan par bhánú,Lílyo táhi madhur phal jánú.

प्रभु मुद्रिका मेलि मुख माहीं ।जलधि लांघि गए अचरज नाहीं ।।

Prabhu mudriká meli mukh máhín,Jaldhi lánghi gae acharaj náhín.

दुर्गम काज जगत के जेते ।सुगम अनुग्रह तुम्हरे तेते ।।

Durgam káj jagat ke jete,Sugam anugrah Tumhre tete.

राम दुआरे तुम रखवारे ।होत न आज्ञा बिनु पैसारे ।।

Rám duáre Tum rakhváre,Hot na ágya binu paisáre.

सब सुख लहै तुम्हारी सरना ।तुम रक्षक काहू को डरना ।।

Sab sukh lahai Tumhárí saraná,Tum rakshak kahu ko daraná.

आपन तेज सम्हारो आपै ।तीनों लोक हाँक तें काँपै ।।

Ápan tej samháro ápai,Tínon lok hánk ten kánpai.

भूत पिशाच निकट नहिं आवै ।महाबीर जब नाम सुनावै ।।

Bhút pishách nikat nahin ávai,Mahabír jab nám sunávai.

नासै रोग हरै सब पीरा ।जपत निरंतर हनुमत बीरा ।।

Nasai rog harai sab pírá,Japat nirantar Hanumat bírá.

संकट ते हनुमान छुड़ावै ।मन क्रम वचन ध्यान जो लावै ।।

Sankat te Hanumán chhurávai,Man kram vachan dhyán jo lávai.

सब पर राम तपस्वी राजा ।तिनके काज सकल तुम साजा ।।

Sab par Rám tapasví rájá,Tinke káj sakal Tum sájá.

और मनोरथ जो कोई लावै ।सोई अमित जीवन फल पावै ।।

Aur manorath jo koí lávai,Soí amit jívan phal pávai.

चारों जुग परताप तुम्हारा ।है परसिद्ध जगत उजियारा ।।

Cháron jug paratáp Tumhárá,Hai parasiddh jagat ujiyárá.

साधु सन्त के तुम रखवारे ।असुर निकंदन राम दुलारे ।।

Sádhu sant ke Tum rakhváre,Asur nikandan Rám duláre.

अष्ट सिद्धि नौ निधि के दाता ।अस वर दीन जानकी माता ।।

Asht siddhi nau nidhi ke dátá,As var dín Jánakí Mátá.

राम रसायन तुम्हरे पासा ।सदा रहो रघुपति के दासा ।।

Rám rasáyan Tumhre pásá,Sadá raho Raghupati ke dásá.

तुम्हरे भजन राम को पावै ।जनम जनम के दुख बिसरावै ।।

Tumhre bhajan Rám ko pávai,Janam janam ke dukh bisarávai.

अन्त काल रघुवर पुर जाई ।जहां जन्म हरि भक्त कहाई ।।

Ant kál Raghuvar pur jáí,Jahan janma Hari bhakt kaháí.

और देवता चित्त न धरई ।हनुमत सेइ सर्व सुख करई ।।

Aur Devtá chitt na dharaí,Hanumat sei sarva sukh karaí.

संकट कटै मिटै सब पीरा ।जो सुमिरौ हनुमत बलबीरा ।।

Sankat katai mitai sab pírá,Jo sumirau Hanumat balbírá.

जय जय जय हनुमान गोसाईं ।कृपा करहु गुरुदेव की नाईं ।।

Jay jay jay Hanumán gosáín,Kripa karahu Gurudev kí náín.

जो सत बार पाठ कर कोई ।छूटहि बंदि महा सुख होई ।।

Jo sat bár páth kar kooí,Chútahi bandi mahá sukh hooí.

जो यह पढ़े हनुमान चालीसा ।होय सिद्धि साखी गौरीसा ।।

Jo yah parhe Hanumán chálísá,Hoy siddhi sákhí Gaurísá.

तुलसीदास सदा हरि चेरा ।कीजै नाथ हृदय महँ डेरा ।।

Tulsídás sadá Hari cherá,Kíjai Náth hriday mahan derá.

दोहा – Doháपवनतनय संकट हरन, मंगल मूरति रूप ।राम लखन सीता सहित, हृदय बसहु सुर भूप ।।

Pavantanay sankat haran, mangal múrati rúp.Rám Lakhan Sítá sahit, hriday basahu Sur bhúp.